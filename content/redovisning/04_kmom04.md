---
---
Redovisning kmom04
=========================


**Vilka är dina tankar och funderingar kring trait och interface?**<br>
Både interface och traits är nya begrepp inom programmering för mig. Jag hade svårt att greppa deras användningsområden till en början. Men vad jag förstår så är interface en typ av mall eller ritning där den klass, som använder ett interface, måste skapa de metoder som har angetts. Det går att skapa metoder utöver det som är angivet i interfacet, men de som finns där måste vara med i klassen. Det finns däremot ingen kod i ett interface, den säger som sagt bara vilka metoder som måste skapas. I Traits skriver man metoderna, även koden inuti. Traits är ett sett för att återanvända metoder i andra klasser.


**Är du sedan tidigare bekant med begreppet kontroller eller är det nytt och oavsett vad, hur känner du inför begreppet?**<br>
Begreppet kontroller är nytt för mig. Däremot förstår jag syftet med en kontroller och ser användningsområdet. Tidigare har vi använt en route-handler för att styra vad som skall göras beroende på vilken "route-path" användaren går in på. En kontroller är väldigt lik en route-handler, då den styr vilka metoder som skall köras och vilka vyer som skall visas. Vad jag förstår så är en kontroller mer komplex än en route-handler med fler möjligheter. I mitt dice-spel däremot så fungerar kontrollern precis likadant som route-handlern gjorde, därför var det lätt att flytta över koden till kontrollern. Fördelen med en kontroller från vad jag har läst mig till är att den är lättare att testa, samt ger möjlighet till att återanvända kod. Med andra ord blir det enklare att underhålla och strukturera när koden växer.


**Hur gick det att skapa intelligensen och taktiken till tärningsspelet, hur gjorde du?**<br>
Jag har implementerat mitt spel så att det går att välja antal tärningar från 1 tärning upp till 10. Jag märkte att det var svårt att skapa intelligens för en en dator som är lika smart för alla antal tärningar. Jag gjorde så att datorn alltid sparar om den är uppe i 50 poäng. Sedan sparar den alltid om antal poäng denna runda plus poäng sedan tidigare är lika med 100 poäng eller mer. För varje slag går datorn igenom alla slagna tärningar för den nuvarande rundan, om mer än hälften av dem är femmor eller sexor så väljer datorn att spara. Skall jobba igenom intelligensen mer längre fram, för det fungerar inte jättebra om man spelar med en tärning, däremot om man spelar med fler tärningar, så kan det var svårt att vinna över datorn.


**Några reflektioner från att integrera hårdare in i ramverkets klasser och struktur?**<br>
Jag gjorde redan detta förra veckan, just med session, get och post. Det fungerade smidigt, och jag har själv inte upptäckt några fördelar eller nackdelar med integration till ramverkets klasser. Det känns naturligt att göra så här, då koden passar in med ramverkets övriga kod.


**Berätta hur väl du lyckades med make test inuti ramverket och hur väl du lyckades att testa din kod med enhetstester (med eller utan kontrollerklassen) och vilken kodtäckning du fick.**<br>
Jag valde att jobba mer med enhetstestningen denna vecka. Jag lyckades uppnå 100% kodtäckning på alla klasser förutom kontrollerklassen, som jag inte ens gav mig in på, avvaktar till Mikael har gått igenom det. Det blev en hel del loopar i enhetstesterna, som slog tärningarna flera gånger för att komma in i alla rötter. Kul när klasserna blir helt gröna, alltså att kodtäckningen blir 100%.


**Vilken är din TIL för detta kmom?**<br>
Jag har lärt mig mycket denna vecka - kontroller, interface, traits. Jag har blivit bättre på enhetstestning, samt fått en ännu större förståelse för ramverkets uppbyggnad.
