---
---
Redovisning kmom06
=========================

**Hur gick det att jobba med klassen för filtrering och formatting av texten?**<br>
Att få till de filtren som uppgiften krävde var betydligt enklare än vad jag trodde det skulle vara. Vi hade ju redan koden från exemplet. Handlade bara om att föra över det till en klass. Jag la även till ett filter för htmlentitites som egentligen var det lättaste filtret.

Jag gillar denna typ av övning. Kul att dyka in i någon annans kod och flytta över den till egna klasser och få den att fungera som man vill. Det var skönt att vi hade koden, för det hade varit svårt att komma på hur man göra dessa filter själv.

**Berätta om din klasstruktur och kodstruktur för din lösning av webbsidor med innehåll i databasen.**<br>
Jag började med att göra en klass som sköter kopplingen/koden mot databasen. Den klassen består av all sql-kod som krävs för att lösa uppgiften. Den skickar sedan tillbaka ett resultset som jag använder i min kontroller. Jag valde alltså att använda en kontroller även denna vecka. Kommer nog aldrig vilja gå tillbaka till en vanlig route-handler, eftersom en kontroller fungerar likadant men är mer komplex. 

De flesta routes i min kontroller ser bra ut med inte allt för mycket kod. Det är bara min edit-route som blev väldigt stor. Detta eftersom den skall täcka olika fall. Den skall hantera både inlägg av typen 'post' och 'page'. Jag hade lite svårt att förstå vad skillnaden var mellan 'Path' och 'Slug'. Jag gjorde så att när man sparar ett inlägg, så kollar den om det är av typen 'post' eller 'page'. Om det är typen 'post' så sätts 'path' till null och jag kör en metod som skapar en unik slug baserat på inläggets titel. Metoden kollar om det finns flera inlägg med samma titel/slug, om det finns så lägger den till ett bindestreck och en siffra efter slugen, den börjar på "slug-1" och ökar med 1 tills den hittar en unik slug. Jag gör precis likadant för path bara att länken leder till 'content/pages?path' istället för 'content/blog?post'. Detta eftersom jag inte kunde förstå skillnaden mellan dessa, det blir i alla fall en unik path och slug, som var ett av kraven.

Som extrauppgift la jag till en inloggningsfunktion. Det går att logga in som doe/doe och admin/admin. Jag valde att bara visa vissa undersidor när man är inloggad, det går inte heller att komma åt dessa undersidor genom att bara skriva in pathen. Man måste vara inloggad för att se dem. Inloggningen sparar jag i session under nyckeln "loggedin".

Jag jobbade lite extra med att få till min edit-sida. Jag ville att det skulle var smidigt att välja vilken typ av inlägg man skapar, samt vilka filter man vill använda. Därför la jag till radiobuttons för typen, där man då självklart bara kan välja en av typerna, och jag satte en required på den, vilket gör så att man måste välja en typ.

För filtren la jag till checkboxes som man kan kryssa i. Jag loopar igenom en array med de olika filter som finns och skriver ut på sidan. De filter som är sparade sedan tidigare i databasen är i bockade när man går in och redigerar.


**Hur känner du rent allmänt för den koden du skrivit i din me/redovisa, vad är bra och mindre bra?**<br>
Jag anser att jag har försökt att lägga så mycket kod som möjligt i klasser och sedan köra dessa klassers metoder i min route-handler eller kontroller. Den biten är jag nöjd med och tycker att jag lyckades få till rätt så bra. När jag kollar på min kod från mitt 'Guess-game' och även 'dice100' ser jag att har lärt mig en hel del under dessa veckor, jag ser en del saker som jag redan kan förbättra.


**Ser du potential till refactoring av din kod och/eller behov av stöd från ramverket?**<br>
Jag ser potential till refactoring på en hel del delar av min kod. Främst från de tidiga kursmomenten. Jag hade även velat göra en klass som kan sköta databaskoppling mellan olika tabeller. Nu har jag gjort en klass för movie-databasen och en klass för content-databasen. Där borde jag kunna göra en klass som fungerar på alla tabeller.


**Vilken är din TIL för detta kmom?**<br>
Jag har lärt mig vad textfilter innebär, hur man skapar dem samt deras användingsområden. Och jag tycker verkligen att det är intressant med denna typen av metoder, som kan gå igenom en hel text och göra om texten enligt de regler man själv har bestämt. Jag har som i alla kursmoment blivit bättre på ramverket och hittar oftare rätt och kan tolka olika felmeddelanden som dyker upp.

