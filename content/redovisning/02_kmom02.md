---
---
Redovisning kmom02
=========================

**Berätta om din syn på modellering likt UML jämfört med verktyg som phpDocumentor. Fördelar, nackdelar, användningsområde? Vad tycker du om konceptet make doc?**<br>
UML ger en tydlig överblick över relationerna mellan klasserna. Jag anser att UML är något som man främst skall använda innan man börjar koda, för att veta hur man skall bygga sin kod. Nackdelar med UML-diagram är att det ofta inte riktigt blir som man tänkt när man väl börjar koda, kan vara svårt att följa UML-diagramet helt och hållet. Efter att man väl har kodat sina klasser så anser jag att ett verktyg som phpDocumentor är ett jättebra verktyg. Det är dock viktigt att man har kommenterat sin kod på ett korrekt sätt för att dokumentationen som autogenereras skall vara korrekt. Väldigt smidigt att bara skriva <code>make doc</code> för att få dokumentation för sina skapade klasser.

**Hur gick det att överföra spelet “Gissa mitt nummer” in i din me-sida, hade du en bra grundstruktur du kunde behålla eller fick du skriva om mycket av koden?**<br>
Det gick relativt bra, jag följde Mikaels videos noga. Däremot så insåg jag, som även Mikael, att man behövde lägga till fler routes för att allt skulle fungera, samt för att det inte skulle bli för mycket kod i varje route. Själva klassen Guess, behövde jag inte skriva om. Jag ändrade om i min vy så att jag hade ett formulär för varje knapp (Guess, Cheat, Restart). På så vis kunde jag fånga upp de i olika routes och skicka vidare dit jag ville. Detta var en bra uppgift för att lära sig hur man hanterar router och vyer i ramverket.


**Hur känns det att skriva kod utanför och inuti ramverket, ser du fördelar och nackdelar med de olika sätten?**<br>
Först och främst så var det väldigt lätt att flytta över klassen (Guess). Jag behövde inte göra några ändringar i klassen, vilket är fördelen med klasser - att man kan återanvända dem. Det var lite krångligt att flytta över koden inuti ramverket, mycket att hålla reda på. Däremot gillar jag att det redan finns en “infrastruktur” i ramverket som man kan använda sig av. Att koda utanför ramverket blir betydligt simplare, lättare att hitta rätt då man inte har så många mappar och filer att hålla reda på.


**Vilken är din TIL för detta kmom?**<br>
Jag har lärt mig hur man jobbar med namespace i PHP. Jag har även lärt mig mer om hur ramverket fungerar, hur jag lägger till nya vyer och rutter (routes). Så rutter och vyer i ramverket och namespace i PHP är veckans TIL.